<html>

<head>
  <meta charset="utf-8">
</head>
<blockquote>
<p>&quot;Maar de boeken spraken met de stem van leraren, of de leraren spraken met de stem van boeken, dat was niet altijd duidelijk. Ze leerden me vaardigheden, maar gaven geen antwoorden.&quot;</p>
<p><em>- Tommy Wieringa</em></p>
</blockquote>

<h1 id="introductie">Introductie</h1>
<p>Dit is een portfolio van mij, Fritz van Deventer, geschreven voor de cursus: <em>HBO didactiek</em> die wordt gegeven vanuit het HAN VDO instituut van de Hogeschool Arnhem en Nijmegen (HAN). In dit portfolio komen er in het kort een aantal dingen langs die een beeld geven van wat er geleerd is.</p>
<p>De cursus wordt gegeven aan de hand van 5 onderwerpen: Didactisch creëren, Begeleiden, Ontwerpen, Beoordelen en <em>Reflective Practicioner</em>. Voor elk van de eerste vier onderwerpen is er een hoofdstuk bestaand uit een Persoonlijk Ontwikkelingsplan (POP) en een Zelfreflectie. Het POP eindigt in elk hoofdstuk met een leerdoel geformuleerd uit de observatie van anderen en mijzelf. In iedere Zelfreflectie blik ik terug op de leerdoelen en beschrijf ik hoe ik aan de leerdoelen heb gewerkt, en in hoeverre ik vind dat deze behaald zijn of niet.</p>
<p>Het laatste onderdeel is verbonden met de andere onderwerpen, maar was niet een afzonderlijk gedeelte in de cursus. Dat is het gedeelte . Dit is een onderzoek vanuit de onderwijspraktijk, gebruikmakende van kennis van collega’s en gesprekken met studenten. Het onderzoek draait om een vraag die ik het liefst beantwoord zie voor mijn dagelijkse beroepspraktijk namelijk: &quot;Hoe verschillend zijn de zienswijze van student en docent ten opizchte van onderwijs en de rol van de docent daarin?&quot;.</p>
<h1 id="activerende-didactiek">Activerende Didactiek</h1>
<h2 id="sec:didactiek">Persoonlijk Ontwikkelingsplan</h2>

<table>
<caption>SWOT analyse. Met de klok mee: S, W, T, O.<span label="tab:SWOTDidactiek"></span></caption>
<thead>
<tr class="header">
<th style="text-align: left;"></th>
<th style="text-align: left;">behulpzaam</th>
<th style="text-align: left;">schadelijk</th>
</tr>
</thead>
<tbody>
<tr class="odd">
<td style="text-align: left;">intern</td>
<td style="text-align: left;"><ul>
<li><p><span>Gebruik van voorbeelden en metaforen</span></p></li>
<li><p><span>Zekere indruk.</span></p></li>
<li><p><span>Vragen positief bekrachtigen met complimenten.</span></p></li>
<li><p><span>Laagdrempelig</span></p></li>
<li><p><span>Heldere duidelijke stem. Prettig aanwezig</span></p></li>
</ul></td>
<td style="text-align: left;"><ul>
<li><p><span>Te weinig tijd geven voor een antwoord</span></p></li>
<li><p><span>De belangrijke dingen verbaliseer ik te weinig.</span></p></li>
<li><p><span>Niet rekening houden met andere leerstijlen.</span></p></li>
<li><p><span>Te weinig context bieden, bij een sprong in het diepe.</span></p></li>
<li><p><span>Niet genoeg tijd nemen voor lesvoorbereiding.</span></p></li>
</ul></td>
</tr>
<tr class="even">
<td style="text-align: left;">extern</td>
<td style="text-align: left;"><p>Over het algemeen is er genoeg tijd om lessen voor te bereiden, waarmee er ook een diversiteit in werkvormen valt te onderzoeken.</p>
<p>De lessen zijn allemaal lang (3 uur), hierin is genoeg tijd om context te geven rond een thema, een werkvorm te doen en daarop te reflecteren tijdens de les.</p></td>
<td style="text-align: left;"><ul>
<li><p><span>Iedereen zit in de les met een laptop voor hun neus, de kans tot afleiding is en de kans dat dingen mij ontgaan die de klas bezighouden zijn groot.</span></p></li>
<li><p><span>De afstand tussen de student en mij in jaren groeit.</span></p></li>
</ul></td>
</tr>
</tbody>
</table>
<p>Aan de hand van mijn worst-case scenario en een SWOT-analyse heb ik een leerdoel ontwikkeld. De SWOT-analyse is uitgewerkt in .</p>
<p>De SWOT-analyse is opgebouwd uit feedback die ik heb gekregen van anderen en dingen die ik van mijzelf weet.</p>
<h3 id="worst-case-scenario">Worst-case scenario</h3>
<p>De worst-case is voorgevallen op een middelbare school waar ik lesgaf aan een VWO 5 klas. Richting het einde van het jaar was er een hoofdstuk wat inzoomde op de geschiedenis van Informatica. Daarmee werd het minder een oefening van nieuwe vaardigheden zoals dat met andere onderwerpen zoals programmeren en databases wel het geval was. Maar vooral een kwestie van begrijpend lezen en het onthouden van wat feiten.</p>
<p>De stof zelf was niet heel inspirerend, dat was misschien ook wel duidelijk af te lezen aan mijn houding. Daarenboven had ik mijn lessen niet altijd goed voorbereid met een onderbreking of iets leuks. Om de powerpoints en de stof op te leuken, had ik hier en daar een filmpje ter ondersteuning gezocht. Wat grapjes en wat anecdotes om de slides te ondersteunen. Helaas was de desbetreffende les een tranendal. Gedurende een 20 minuten durende presentatie, werd het steeds rumoeriger en begon ik steeds meer tegen de ruggen dan tegen de gezichten van de leerlingen aan te kijken. Ik maakte even een zijstapje. Ik parafraseer:</p>
<blockquote>
<p><em>&quot;Wat gebeurt er precies? Ik snap dat dit misschien niet het meest interessante onderwerp is en dat het bijna vakantie is. We doen dit samen, als jullie meedoen gaat het een stuk sneller.&quot;</em></p>
</blockquote>
<p>Vervolgens werd er 1 minuut stilte geveinsd waarna de houding van daarvoor weer een schepje er bovenop kreeg. Op dat moment werd ik zelf wat sarcastisch en begon snel door de slides heen te klikken waarbij ik dingen riep als: <em>&quot;Kijk, een plaatje. leuk hé?&quot;</em>. Dit schouwspel verstomde de klas tot een allesomvattende stilte, waarbij ik het eindigde met: <em>&quot;Ik haal even koffie.&quot;</em></p>
<p>Daarna heb ik mijzelf vermand, het was een blokuur en de bel van het eerste van de twee uur was nog niet gegaan. Toen heb ik wat interessante dingetjes opgezocht een kahoot gemaakt en wat rondgelopen om leerlingen te praten over hun buitenlandexcursie.</p>
<p>Wat mij hierin opviel is dat ik het heel vervelend vond dat ik totaal de aandacht en het contact met leerlingen was verloren. Wat eigenlijk het hele jaar goed was gegaan als beginnende docent liep nu finaal in de soep. Dit verwijt ik grotendeels mijzelf. Door het onderwijs inmiddels iets bewuster te begrijpen vanuit onderwijsfuncties <span class="citation" data-cites="kallenberg2014leren">(Kallenberg et al. 2014, 45–62)</span> zie ik dat ik qua cognitie en affect redelijk vanuit instinct heb kunnen handelen. Maar het ontbreekt mij nog aan regulatieve maatregelen die iets meer proces en structuur aan de lessen geven. Om die verschillende onderwijsfuncties bewuster in te vullen wil ik gebruik maken van het lesplan, dat de verschillende fasen van een les onderverdeeld en taken definieert die passen binnen de verschillende onderwijsfuncties en tracht te voorkomen dat belangrijke didactische stappen worden overgeslagen <span class="citation" data-cites="bijkerk2015activerend">(Bijkerk and Heide 2015, 163–69)</span>.</p>
<h3 id="leerdoel">Leerdoel</h3>
<p>Het leerdoel wat ik uit de SWOT-analyse en de worst-case scenario heb gedistilleerd is als volgt:</p>
<blockquote>
<p>De lessen en lesstof die mij minder interesseren ga ik meer aandacht geven dan de lesstof die <em>&quot;leuk&quot;</em> is.</p>
</blockquote>
<p>Dit leerdoel wil ik gaan behalen door voor de eerste 4 lessen van het nieuwe blok (P1 2017/2018) een planning te maken aan de hand van het lesplan. Hiermee dwing ik mijzelf om wat ruimer van te voren de tijd te nemen om over mijn les na te denken. In de hoofdfase van de les wil ik dan graag gebruik maken van verschillende activerende werkvormen die om het leren op gang te brengen het leren combineren met het opdoen van concrete ervaringen zoals in de leercyclus van Kolb <span class="citation" data-cites="kallenberg2014leren">(Kallenberg et al. 2014, 143–45)</span>.</p>
<h2 id="sec:Zelfreflectie">Zelfreflectie</h2>
<p>Hier zal ik terugblikken op het leerdoel welke ik heb geformuleerd en hoe ik dat heb getracht te behalen. De reflecties zowel als de feedback formulieren van de lesdemo en het lesbezoek van de docent staan in Bijlage , en ..</p>
<p>De afgelopen 4 lessen heb ik nu met behulp van het lesplan vormgegeven, wat een hele uitdaging bleek, want structureren gaat bij mij niet zo vanzelf. Ik ben vrij goed in improviseren en vertrouw er dan ook op dat ik als een onderdeel minder goed heb voorbereid, dat ik er dan ook wel uitkom zonder die voorbereiding. Dat is een sterke kant van mij, maar niet een kant die ik wil misbruiken in dienst van mijn eigen luiheid. Het voordeel is dat wanneer zich een onvoorziene situatie voordoet dat ik die goed kan anticiperen en daarop handelen. Het nadeel is echter dat ik niet altijd duidelijk heb wat ik de studenten precies wil meegeven en hoe ik dat ga doen. Als ik dat niet goed voorbereid dan ben ik zo bezig met improviseren dat ik dan te weinig ondertitel van wat we doen en waarom we dat doen in de les. Wat precies dat regulatieve gedeelte in het gevaar brengt.</p>
<p>Toen ik bezig ging met het lesplan tijdens de cursus zag ik daar wel wat het voordeel er van zou kunnen zijn. Maar in de dagelijkse praktijk voelt dat omslachtig. Eerst een lesplan en van daaruit een les voorbereiden.</p>
<p>Desalniettemin ben ik er mee aan de slag gegaan voor mijn leerdoel. Ik ben elke voorbereiding gestart met het rudimentair opschrijven van het doel, de orde van leren die het doel tracht te behalen volgens de taxonomie van Bloom en de methoden aan de hand van de lesinhoud. Tijdens de voorbereiding begon ik dan ook wat slides te maken om de les wat te omlijsten. Dat alleen al gaf een kapstop om de les in te delen. De hulpwoorden: <em>duo’s, plenair, carousel</em> hielpen mij om in ieder geval iets anders te bedenken dan een individueel of plenair deel. Hiermee heb ik kunnen oefenen met wat verschillende activerende werkvormen. Zo heb ik de studenten aan elkaar laten verwoorden welke nieuwe concepten ze de voorgaande lessen hebben geleerd en hoe ze die kunnen gebruiken. Of kleine opdrachten gegeven die analoog zijn aan de resultaten die worden verwacht bij het uiteindelijke beroepsproduct van het vak. Zo hebben ze tijdens de les een programma moeten maken dat een dambord met damstukken tekent. Dit sluit ook aan bij de handelingspsychologie leertheorie <span class="citation" data-cites="kallenberg2014leren">(Kallenberg et al. 2014, 417)</span>. Die stelt dat het leren bestaat uit een materiële (denk aan het dambord), een perceptieve (zoek het dambord op op internet), verbale (beschrijf aan elkaar waar een dambord uit bestaat) en een mentale handeling (aan welke regels voldoet een dambord).</p>
<p>In vrijwel elke les verwerk ik een kleine competitieve quiz met Kahoot, waarbij ik de stof van vorige week ophaal door middel van vragen te stellen met code-voorbeelden. Eenmaal in de week zijn de studenten zelf aan de beurt om vragen te maken. Ten eerste vinden ze het heel leuk dat hun eigen vraag langskomt, dus zijn ze volledig geëngageerd en ze oefenen nogmaals met het formuleren van hun kennis, wat ook als 1 van de top-strategieeen van het leren wordt genoemd in: <em>&quot;What Works, What Doesn’t?&quot;</em> <span class="citation" data-cites="dunlosky2013">(Dunlosky et al. 2013)</span>.</p>
<p>Het gebruiken van activerende werkvormen wordt steeds gemakkelijker om vanzelf op te pakken. De <em>grabbelton van ervaring</em> wordt steeds rijkelijker gevuld en is in dat opzicht weer complementair aan mijn improvisatievaardigheden.</p>
<p>Door het lesplan te gebruiken, denk ik van te voren na over wat ik welk leerresultaat ik beoog. Ik denk er over na waar ik mee wil beginnen en wat ik wil behandelen. Al met al ben ik heel blij met mijn gekozen leerdoel en hoe het is uitgepakt. Om heel eerlijk te zijn verwacht ik niet elke les met behulp van het lesplan te gaan voorbereiden, maar het helpt mij in ieder geval aan het begin van een nieuw vak om wat richting te geven in hoe ik mijn les indeel en wat ik erbij pak. Waar ik nog steeds te kort in schiet desondanks het gebruik van het leerplan is de afsluiting. Ik heb gemerkt dat ik niet altijd goed terugkoppel wat we hebben behandeld, ik blik niet terug op de leerdoelen en kom daar verder weinig op terug. Dat zou ik graag in de toekomst willen veranderen door de komende 3 lessen juist op dat laatste stuk van de les te focussen in de voorbereiding. Maar de evaluatie daarvan is helaas niet bestemd voor dit document.</p>
<h2 id="ontvangst">Ontvangst</h2>
<p>Aan het eind van elk vak wordt er een docentenevaluatie afgenomen. In deze evaluatie komt naar voren dat de studenten zeer tevreden zijn geweest met mijn lessen, ik denk dat ook ten dele komt door de extra voorbereiding die ik erin heb gestopt. Hieronder zijn de resultaten te vinden van die evaluatie.</p>

<table>
<caption>Docentenevaluatie vak SPD.<span label="tab:docentenevaluatie"></span></caption>
<tbody>
<tr class="odd">
<td style="text-align: left;">1.</td>
<td style="text-align: left;">Deze docent is vakinhoudelijk deskundig</td>
<td style="text-align: left;">4.86</td>
</tr>
<tr class="even">
<td style="text-align: left;">2.</td>
<td style="text-align: left;">Deze docent is didactisch vaardig</td>
<td style="text-align: left;">4.9</td>
</tr>
<tr class="odd">
<td style="text-align: left;">3.</td>
<td style="text-align: left;">Deze docent heeft voldoende kennis van de beroepspraktijk</td>
<td style="text-align: left;">4.43</td>
</tr>
<tr class="even">
<td style="text-align: left;">4.</td>
<td style="text-align: left;">De bijeenkomsten van deze docent ervaar ik als zinvol</td>
<td style="text-align: left;">4.85</td>
</tr>
<tr class="odd">
<td style="text-align: left;">5.</td>
<td style="text-align: left;">Deze docent toont zich in studenten geïnteresseerd</td>
<td style="text-align: left;">4.8</td>
</tr>
<tr class="even">
<td style="text-align: left;">6.</td>
<td style="text-align: left;">Ik kan zonder problemen met mijn vragen bij deze docent terecht</td>
<td style="text-align: left;">4.8</td>
</tr>
<tr class="odd">
<td style="text-align: left;">7.</td>
<td style="text-align: left;">Deze docent geeft bruikbare feedback op mijn leerprestaties</td>
<td style="text-align: left;">4.5</td>
</tr>
<tr class="even">
<td style="text-align: left;">8.</td>
<td style="text-align: left;">Deze docent inspireert / motiveert mij om een goede beroepsbeoefenaar te worden</td>
<td style="text-align: left;">4.45</td>
</tr>
</tbody>
</table>
<ul>
<li><p>Docent is zeer gericht op de lesstof die voor de huidige week staat gepland. Uitlopers krijgen minder feedback op hun opdrachten.</p></li>
<li><p>Erg jong, erg slim, leuk om naar te luisteren, legt duidelijk de stof uit en had de eerste dag van les geven al alle namen van onze klas in zijn hoofd, heel erg betrokken en aardig!</p></li>
<li><p>Geen opmerkingen, Fritz is een gemotiveerde docent en je kunt bij Fritz veel leren.</p></li>
<li><p>Goede leraar, legt goed en duidelijk uit.</p></li>
<li><p>Frits is mijn idee van een perfecte docent</p></li>
<li><p>Goede docent! Legt duidelijk uit en blijft herhalen en vragen of het duidelijk is</p></li>
</ul>
<h1 id="begeleiden">Begeleiden</h1>
<h2 id="persoonlijk-ontwikkelingsplan">Persoonlijk Ontwikkelingsplan</h2>
<p>Bij het begeleiden van stages en afstuderen merk ik dat ik veel op zoek ben naar een verdieping van het werk. Bijvoorbeeld: De student start een onderzoek van 6 maanden maar heeft een onderzoeksvraag die in een week opgelost kan zijn. Niet iedereen doet dit automatisch goed. Niet alle studenten ontwikkelen zich hetzelfde. Ik wil graag daarin gebruik maken van de ontwikkelingsstadia, omdat die een redelijk goede indicator blijken voor het inschatten van plannings- en andere zelfregulatievaardigheden <span class="citation" data-cites="luken2008mogelijkheid">(Luken 2008)</span>. Maar ik merk dat ik schipper tussen de verantwoordelijkheid bij de student laten en soms te veel invullen of doen voor de student. Dan wil ik de gesprekstechnieken, zoals het GROW-model toepassen om te kijken of er een betere onderzoeksvraag boven tafel kan komen.</p>
<p>Mijn leerdoel wordt dus: In het komende contact voor een afstudeer- en/of stagebegeleiding wil ik door middel van gebruik van het GROW-model komen tot een verdieping voor de student, vooral als de student zelf niet in staat lijkt tot zelfregulatie. Een verdieping kan dan zijn: een realistischere planning, een betere onderzoeksvraag of iets dergelijks.</p>
<h2 id="Zelfreflectie">Zelfreflectie</h2>
<p>In de bijlagen en . worden twee situaties aangedragen. Allereerst zou ik even de individuele situatie van de afstudeerder even willen uitlichten aan de hand van het estafetteloop-model <span class="citation" data-cites="methorstkaders">(Methorst 2012)</span>. Daarna behandel ik de groepssituatie aan de verschillende niveaus van reflectie van Korthagen <span class="citation" data-cites="korthagen2002niveaus">(Korthagen and Vasalos 2002)</span>.</p>
<h3 id="individuele-situatie">Individuele situatie</h3>
<p>Het estafetteloop-model onderscheidt de fases van een opdracht in uitvoering bij een bedrijf met de metafoor van een estafetteloop. Waarin de opdracht het stokje voorstelt dat doorgegeven moet worden van bedrijf naar student weer terug naar het bedrijf. Als ik de opdracht van de student bekijk en de manier waarop hij in het begin bezig is geweest met het projectplan krijg ik het idee dat het doel en de eisen vanuit mij en vanuit de opdrachtgever wellicht niet duidelijk genoeg zijn geweest. Alhoewel de opdracht voldoet aan de kerneis van een praktijkopdracht binnen het idee van <em>Slow Advice</em>: niet urgent, wel belangrijk <span class="citation" data-cites="methorstslow">(Methorst 2009)</span> is het niet duidelijk geworden voor de student welke onderzoeksvraag nou beantwoord moet worden. Als ik achteraf het gesprek bekijk in het licht van het estafetteloop-model zie ik dat ik een aantal dingen anders had moeten of kunnen doen.</p>
<p>Ten eerste had ik duidelijk moeten maken waar afstuderen aan moet voldoen. Zodat het doel van het document en zijn werk duidelijk is. Ten tweede had ik de begeleiders aan het woord moeten laten door middel van vragen te stellen over het te worden opgeleverde product, bijvoorbeeld: <em>Wat hebben jullie nodig om het een succes te maken?</em>.</p>
<h3 id="groepssituatie">Groepssituatie</h3>
<p><em>Fase 1: Handelen</em></p>
<p>Het doel van de begeleiding van de projectgroep was enerzijds om de groep inzicht te geven in hoe er gewerkt wordt en anderzijds om het geven van feedback een plek te geven. Dit groepsoverleg was speciaal daarvoor gepland om dat bij de voorgaande groepsmomenten de feedback weinig diepgang had. Door iedereen wat op te laten schrijven en daarover door te vragen wilde ik voor iedereen een succes-ervaring creeëren in het geven van feedback.</p>
<p><em>Fase 2: Terugblikken op het handelen</em> Een van de studenten probeerde onder de confrontatie uit te komen door alleen maar positieve dingen te noemen, wellicht voelde hij zich kwetsbaar of niet veilig, of dacht hij dat zijn ligging in de groep in het geding kwam door negatieve feedback te delen. Door te intervenieren op het groepsgesprek heb ik getracht inzichtelijk maken dat deze persoon ook medeverantwoordelijk is voor het groepsproces. De condities voor het groepsproces kunnen zo gewaarborgd worden <span class="citation" data-cites="baert2009interventies">(Baert, Beunens, and Wolters 2009)</span>.</p>
<p><em>Fase 3: Bewust worden van essentiële aspecten</em></p>
<p>Als ik terugkijk is het misschien niet duidelijk geweest wat de condities zijn voor een succesvol groepsproces. Als ik kijk naar de theorie is dat precies de rol die ik op mij had moeten nemen <span class="citation" data-cites="baert2009interventies">(Baert, Beunens, and Wolters 2009)</span>. Het “contract” was in die zin niet helder. Dat ga ik volgende keer anders doen door wat afspraken op te stellen van te voren.</p>
<p><em>Fase 4: Formuleren van alternatieven</em></p>
<p>Natuurlijk ga ik niet een letterlijk contract opstellen, maar ik ga het wel duidelijker maken voor de leden voor de groep dat het gesprek er niet zozeer voor mij is maar voor hun eigen ontwikkeling. Bovendien denk ik dat het zou helpen om voor een aantal van de gesprekken een andere vorm te kiezen. Aan de hand van een metafoor of iets dergelijks (bijv. de groep is het schip, wat is het anker, wie is de stuurman etc.), ook wel de zijdeurinterventie genoemd <span class="citation" data-cites="remmerswaal2015zijdeurinterventies">(Remmerswaal 2015)</span>.</p>
<h1 id="ontwerpen">Ontwerpen</h1>
<h2 id="persoonlijk-ontwikkelingsplan-1">Persoonlijk Ontwikkelingsplan</h2>
<p>Aan het begin van deze cursus en het onderdeel van ontwerpen ben ik vrijwel onervaren in het ontwerpen van lesstof. Aan de hand van de lesstof en de reader heb ik het volgende leerdoel geformuleerd:</p>
<blockquote>
<p><em>Ik zou graag willen leren hoe hoger onderwijs gecreëerd wordt, vanuit de context van de beroepspraktijk.</em></p>
</blockquote>
<p>Dit wil ik graag behalen door een <em>O</em>nder<em>w</em>ijs<em>E</em>enheid (OWE) onder de loep te nemen en te analyseren.</p>
<h2 id="uitpluizen-van-een-owe">Uitpluizen van een OWE</h2>
<p>Voor het ontwerpen van onderwijs ga ik kijken naar de <em>O</em>nder<em>w</em>ijs<em>E</em>enheid (OWE) van het vak <em>S</em>tructured <em>P</em>rogramming <em>D</em>evelopment (SPD). De reden dat ik dit vak heb gekozen is omdat het op het moment het meest relevante vak is voor mijzelf, ik geef het aan 1 klas en het beslaat het meeste van mijn uren voor deze periode. De volledige OWE staat in . Verder zal ik hier de OWE even kort toelichten.</p>
<p>De OWE wordt gedefinieerd vanuit een beroepstaak: <em>Ontwerp, realiseer en test een computerprogramma met gebruikersinteractie aan de hand van een probleemstelling.</em> .</p>
<p>De student moet aan de hand van reeks aan functionele eisen een computerprogramma kunnen ontwerpen, de algoritmiek ervoor bedenken, en het ontwerp kunnen implementeren. Bovendien zou de student moeten kunnen beredeneren waarom zo een ontwerp tot zo een progrq mma heeft geleid en waarom de gestelde eisen tot het ontwerp hebben geleid. De student moet kunnen valideren dat het programma ook daadwerkelijk werkt en voldoet aan de gestelde eisen. Het programma wat geschreven is moet ook gebruik maken van aangeboden API’s en voldoen aan coderinggstandaarden. Niet gebruik maken van overbodige controlestructuren en redundante code. Dit kennen, kunnen of doen, valt gedeeltelijk op te hangen aan de competenties en is bijna een complete vervanging voor deze competenties.</p>
<p>Als we dit kennen, kunnen en doen naast de piramide van Miller zetten, vallen de doelstellingen binnen de knows, knows how en shows how kolommen. De student moet dingen kennen: de beginselen van programmeren, algoritmiek moet bekend zijn. Maar het vak legt ook een duidelijke nadruk op weten hoe het gebruikt moet worden: er moet code geschreven worden en deze moet voldoen aan zekere normen. Ten derde is het beroepsproduct een aantonen van het kunnen van de student.</p>
<p>De toetsing van deze OWE wordt gedaan door middel van twee schriftelijke tentamens en een beroepsproduct. Er zijn open vragen waarin de student een oplossing moet geven voor een gegeven probleemstelling. Het lijkt wat dit betreft op een wiskunde tentamen. Het is zeer moeilijk om dit kunnen te feinzen door dingen uit het hoofd te stampen.</p>
<p>Het beroepsproduct is een opdracht waarin een casus beschreven staat. De student moet vanuit deze opdracht een ontwerp en een implementatie maken. Deze toetsing sluit aan bij de visie.</p>
<p>De visie waarvan uit gewerkt wordt die duidelijk valt te herkennen is het leren door het doen, wat ook past binnen het constructivisme <span class="citation" data-cites="keursten2006ontwikkeling">(Keursten 2006)</span>.</p>
<h2 id="Zelfreflectie-1">Zelfreflectie</h2>
<h1 id="toetsen">Toetsen</h1>
<h2 id="persoonlijk-ontwikkelingsplan-2">Persoonlijk Ontwikkelingsplan</h2>
<p>Voor het onderdeel toetsen wil ik kijken naar het rubrics model voor beoordelen. Om aan te tonen dat ik dit beheers heb ik een bestaand beoordelingsmodel van een product uitgebreid naar een model met rubrics. Dit hebben we gedaan om de toets makkelijker te beoordelen alsmede het voor de student inzichtelijker te maken.</p>
<p>Het leerdoel wat ik hierbij heb geformuleerd is als volgt:</p>
<blockquote>
<p><em>Ik zou graag rubrics willen leren toepassen op een bestaand beoordelingsmodel</em></p>
</blockquote>
<p>Voor de grondigheid zal ik deze rubrics ook in mijn Zelfreflectie bekijken aan de hand van de criteria zoals die geformuleerd staan in de Syllabus Toetsen en Beoordelen van de HAN <span class="citation" data-cites="syllabushan">(Projectteam BKE/SKE 2016)</span>.</p>
<h2 id="beoordelingsmodel-naar-rubrics">Beoordelingsmodel naar Rubrics</h2>
<p>Het beoordelingsformulier zoals het was bleek problematisch tijdens het beoordelen, omdat de student volgens het model kon voldoen aan een eis, zonder enige verdieping te laten zien in het kennen en kunnen.</p>
<blockquote>
<p>When used correctly, they serve the purpos es of learning as well as of evaluation and accountability. - Heidi Goodrich Andrach <span class="citation" data-cites="andrade2000using">(Andrade 2000)</span></p>
</blockquote>
<h1 id="sec:RP">Reflective Practicioner</h1>
<h2 id="introductie-1">Introductie</h2>
<p>Voor het onderzoeksgedeelte heb ik mij gericht op wat studenten en docenten als meest waardevol beschouwen in de les. Waar hebben ze het meeste van geleerd, ten opzichte van waarvan de docenten denken wat het meest waardevol is om te doen. De onderzoeksvraag is:</p>
<blockquote>
<p>&quot;Hoe verschillend zijn de zienswijze van student en docent ten opzichte van onderwijs en de rol van de docent daarin?&quot;</p>
</blockquote>
<p>De onderzoeksvraag is ontstaan door een interesse die gewekt is na het lezen van een aantal meta-analyses in het onderwijs-onderzoeksveld <span class="citation" data-cites="hattie2008visible schneiderVariables">(Hattie 2008; Schneider and Preckel 2017)</span>. Beiden analyses die noemen eigenlijk dat de meeste onderwijsmethoden een positief effect hebben op leren. Maar er zijn sommige die een veel grotere impact hebben dan anderen, zoals: open vragen t.o.v. gesloten vragen stellen, sleutelwoorden op slides zetten t.o.v. volzinnen <span class="citation" data-cites="schneiderVariables">(Schneider and Preckel 2017)</span>. Omdat student en docent het onderwijs wat ze volgen of geven heel anders ervaren, is het interessant om te kijken of hoe groot de verschillen zijn in wat beiden partijen waarnemen als methoden die het leereffect verhogen. Niet puur uit een wetenschappelijke interesse, maar ook om dat weer te gebruiken in de praktijk.</p>
<h2 id="methodiek">Methodiek</h2>
<p>Aan de hand van een vragenlijst die beschreven staan in heb ik geprobeerd te kijken wat de verschillen zijn tussen studenten en docenten door dezelfde onderwerpen vragen in een vraag geformuleerd voor de student en één geformuleerd voor de docent. Het is niet een wetenschappelijk opgestelde vragenlijst, noch zal de analyse een wetenschappelijke aard hebben.</p>
<p>De vragen zijn op een schaal van nooit-altijd beantwoord. Bij sommige van de vragen heb ik alle antwoorden die positief/negatief zijn bij elkaar gegooid het onderscheid daartussen iets scherper te krijgen.</p>
<h2 id="bevindingen">Bevindingen</h2>
<p>Ten eerste is mij duidelijk dat de vragen die ik heb gesteld niet altijd duidelijk waren, en in sommige opzichten onvolledig. Dus ik zal het even moeten doen met de vragen die gesteld zijn.</p>
<h3 id="colleges">Colleges</h3>
<p>Eigenlijk zijn zowel studenten (92.6%) en docenten (100%) het er mee eens dat de colleges meer dan soms nuttig zijn. Opvallend is dan wel dat bijna de helft van de studenten (43.1%) vindt dat zij overwegend niet veel hoeven in te halen als ze een college gemist hebben, terwijl de docenten (90%) dat overwegend wel vinden.</p>
<h3 id="leuk">“Leuk”</h3>
<p>Alle docenten proberen over het algemeen het vak leuk te maken (100%), de meeste studenten (87%) vinden dat een docent daar ook in bepalend kan zijn voor een vak. En daarin hebben juist docenten (100%) vaker het idee dat dat effect heeft dan studenten (92%).</p>
<h3 id="tempo">Tempo</h3>
<p>Het meest verdeeld lijken de studenten en docenten over het tempo van de les. Als een docent te snel gaat dan haakt 51.3% soms niet/wel, 18.8% vaak en 8.8% altijd af. Terwijl als een docent te langzaam gaat haakt 50% soms niet/wel, 18.8% vaak en 11.3% altijd af.</p>
<p>Het lastige hierbij is dat van de docenten 61% aangeeft niet altijd door te hebben dat ze te snel gaan en daarmee de studenten af haken. En ongeveer evenveel (60%) docenten aangeven niet altijd gas terug te nemen als ze te snel gaan.</p>
<h2 id="conclusie">Conclusie</h2>
<p><span class="citation" data-cites="lalley2007learning">(Lalley and Miller 2007)</span></p>

<h1 id="sec:lesdemo">Reflectie Lesdemo</h1>
<p>Voor de lesdemo heb ik niet een bestaande les gepakt omdat dat niet zou aansluiten bij de voorkennis van de medestudenten in de Didactiekcursus. De les die ik gemaakt had was een korte introductie op een aantal begrippen in het programmeren met opdrachten die zelf uitgevoerd konden worden op ieders laptop. Zelf had ik het idee dat ik veel aan het woord was een kwaal die mij vaker overkomt. En dat ik soms wat te veel gas geef in de les. Ik wil graag dat iedereen erbij is. Daarbij geef ik dan heel veel energie met vragen als: <em>&quot;Is iedereen er nog bij? Kan ik verder&quot;</em>, etc. Naar mijn idee komt dat nogal onrustig en opzweperig over. Bovendien houd ik dat ook niet lang vol. Een collega van mij verwoorde het zo:</p>
<blockquote>
<p><em>&quot;Ik zie dan Fritz de bandleider, dat mag echt wel rustiger. Het is geen concert.&quot;</em></p>
</blockquote>
<p>In de feedback van mijn medestudenten waren de overtonen positief: <em>heel relaxed, op je gemak, leuk om mee te doen, goed gebruik van je stem, natuurlijk overwicht, goed gebruik van complimenten, enthousiast</em>. De tips zaten wat meer op de context en protocol: <em>waar doen we dit voor, de transfer is niet helder, het mist wat structuur (wat, waarom en hoe), context ontbreekt.</em> Kort gezegd miste de les wat omlijsting. Dit is een bekende valkuil van mij. Dit heeft ook bijgedragen aan het vormen van het leerdoel voor het onderdeel <em>Activerende didactiek</em>. Voor de lessen neem ik mee dat ik wat meer ondertiteling wil geven aan het proces. Als ik bijvoorbeeld de studenten aan de slag laat met elkaars werk nakijken, geef ik daarbij aan dat ik dat bewust doe omdat ze er minder van zouden leren als ik het voordoe, dan wanneer ze er met elkaar over bakkeleien.</p>
<h1 id="sec:lesbezoek">Reflectie Lesbezoek Docent VDO</h1>
<p>De les die bezocht werd viel precies binnen de periode dat ik ook bezig was met mijn leerdoel: 4x een les voorbereiden aan de hand van een lesplan. Die lessen gingen ook heel erg goed. Zelf kreeg ik het idee dat ik soms weinig <em>witruimte</em> laat tijdens de les. Elk moment is ingevuld. Soms kan ik de studenten best even ruimte geven om even na te denken en zelf te besluiten wat ze gaan doen. Tijdens de les deed ik achter elkaar:</p>
<ul>
<li><p>een intro op de les</p></li>
<li><p>kahoot</p></li>
<li><p>duo’s overleggen</p></li>
<li><p>codedemo</p></li>
</ul>
<p>Achteraf gezien had ik deze beter kunnen uitsmeren over de les.</p>
<p>Ongeacht mijn eigen gevoel over de les, kreeg ik overwegend positieve feedback van Lia. Met de kanttekening dat ik de didactiek en het proces meer mag benoemen tijdens de les. Of een vraag zou kunnen doorspelen naar een andere student in plaats van als docent de alwetende Ivoren Toren spelen. Verder is de feedback positief. De dingen waar ik op kan letten neem ik mee.</p>

<h1 id="sec:lesbezoekcollega">Reflectie Lesbezoek Collega: Carmen</h1>
<p>De les waar Carmen bij zat, was een klein beetje een vreemde, omdat deze altijd na een hele drukke les de dag daarvoor valt. Over het algemeen laat ik de studenten tijdens deze les iets meer zelfstandig werken, zodat ze een beetje kunnen bijwerken wat ze misschien nog niet hebben kunnen doen tijdens de rest van de week.</p>
<p>Desalniettemin ging de les aardig zoals ook te zien is in het commentaar van Carmen. Zij noemt eveneens als Lia ook dat de opstelling (bus-opstelling) misschien ook iets afdoet aan de interactie die er anders zou kunnen zijn.</p>
<p>Daarnaast wordt wederom aangekaart dat er in mijn lessen soms dingen onduidelijk zijn omdat ik ze niet verschaf van een inleiding. Soms vergeet ik ook het doel of de tijd die ze ergens voor hebben uit te leggen, dat komt hier ook weer naar voren in de observatie van Carmen.</p>
<p>Als ik iets uitleg zou ik ook een student kunnen vragen om op het bord te tekenen/schrijven, dat doe ik nu vaak zelf.</p>

<h1 id="sec:groep">Situatieschets Groepsbegeleiding</h1>
<h2 id="context">Context</h2>
<p>In het eerstejaars project van de Informatica opleiding (I-Project) ben ik procesbegeleider geweest van een groep studenten die een veilingssite moesten maken voor een opdrachtgever (een rol die vervuld werd door een andere docent). De casus en de inhoud van de opdracht waren weggelegd voor de opdrachtgever. Het was belangrijk dat het groepje waar ik begeleiding aan gaf bekend zou worden met de procestool: <em>Scrum</em>. Scrum is een manier van werken in teamverband waar er getracht wordt kleine iteraties te maken die elk afgerond worden met een product wat af is. In de praktijk betekent dit veelal het afspreken, plannen en opleveren van de beloofde dingen voor een product in een tijdsperiode van een aantal weken, een zogenoemde <em>sprint</em>. Na afloop van elke sprint is er normaliter een <em>retrospective</em>, een overleg met elkaar om terug te blikken op hoe het samenwerken gegaan is. Naast dit overleg kwam ik regelmatig langs om even te kijken hoe het ging (en of iedereen wel aanwezig is).</p>
<h2 id="situatie">Situatie</h2>
<p>In de groepsgesprekken gaf ik meestal een taak mee voor het volgende ontmoetingsmoment. De opdracht die ik gegeven had voor dit specifieke gesprek was om feedback op te schrijven voor elk van de groepsleden, een tip en een top. De opdracht had ik gegeven omdat in sommige van de gesprekken daarvoor ze ook de taak hadden om feedback mee te nemen, maar de meesten deden het uit het hoofd en het leek nogal verzonnen “on-the-spot“, het had weinig diepgang en iedereen ging elkaar wat napraten. Ik had nadrukkelijk genoemd dat iedereen echt wat moest opschrijven, anders zou ik zelf weglopen bij het gesprek, omdat het dan ook geen zin had om feedback met elkaar te bespreken.</p>
<p>De volgende afspraak had iedereen wat opgeschreven en meegenomen. Toen we de ronde deden was een van de leden van de groep (we geven hem even de fictieve naam: Hendrikus) nog steeds terughoudend met het geven van de tip. Hendrikus noemde steeds dat de anderen het zo goed doen en dat hij er niet echt iets had op aan te merken. Op dat moment leek het mij verstandig om een zijstapje te doen en te communiceren over het communiceren met de groep. Ik vroeg ze of ze het prima vonden als Hendrikus iets over hun zou zeggen waar ze aan moesten werken of wat niet louter positief was. De groep antwoordde dat ze daar echt niet bang voor waren, dit verwoordde ze ook naar Hendrikus, dat hij zich daar niet zorgen over hoefde te maken. Ik vroeg ook Hendrikus of hij misschien wist waarom hij het niet zo goed over zijn lippen kreeg. Had hij dan geen feedback? Of vond hij het spannend?</p>
<p>Op dat moment leek het alsof er even een schilletje om Hendrikus wegviel. Hij noemde dat hij het inderdaad ingewikkeld vond om iets negatiefs (ook al was het opbouwend bedoeld) te zeggen omdat hij in zijn schoolloopbaan redelijk veel gepest werd. Hij was bang dat hij het vertrouwen of zijn goede band met de anderen zou schaden door iets te noemen wat niet positief was. Nadat hij dit noemde reageerde de groep accepterend en herhaalde nogmaals dat hij zich er niet zorgen om hoefde te maken. Waarna Hendrikus ook zijn tips durfde te delen.</p>
<p>Wat ik merkte in dit gesprek is dat het echt wel loont om soms even een zijstap te doen en te durven door te vragen. Wat er nog wel bij gezegd moet worden, is dat in deze groep een andere jongen de groep heeft moeten verlaten die kampte met depressie in combinatie met een Autisme Spectrum stoornis.</p>
<h1 id="sec:vragenlijstRP">Vragenlijsten</h1>
<h2 id="voor-studenten">Voor studenten</h2>
<ul>
<li><p>Wat is uw geslacht?</p></li>
<li><p>In welke leeftijdscategorie valt u?</p></li>
<li><p>Ik kom naar de colleges</p></li>
<li><p>Ik vind de colleges nuttig</p></li>
<li><p>Als ik een college mis, moet ik veel stof inhalen</p></li>
<li><p>Een docent is heel bepalend in hoe leuk het vak wordt</p></li>
<li><p>Als een docent leuk is leer ik meer</p></li>
<li><p>Als een docent te snel gaat haak ik af</p></li>
<li><p>Als een docent te langzaam gaat haak ik af</p></li>
<li><p>Als ik iets niet snap, stel ik een vraag</p></li>
<li><p>Als ik iets niet snap, zoek ik zelf uit hoe iets werkt</p></li>
<li><p>Als ik er dan nog niet uitkom vraag ik om hulp</p></li>
<li><p>Als een docent even bij mij komt zitten dan helpt dat</p></li>
<li><p>Als een docent klassikaal iets uitlegt leer ik veel</p></li>
<li><p>Als een docent klassikaal wat uitlegt schrijf ik mee</p></li>
<li><p>Als een docent mij aan het werk zet leer ik veel</p></li>
<li><p>Als ik een oefentoets (zelf) maak leer ik veel</p></li>
<li><p>Ik leer het beste als ik alle stof in 1 keer hoor en het 1 keer doe</p></li>
<li><p>Ik leer het beste als de stof wat wordt uitgespreid en ik elke dag even oefen</p></li>
</ul>
<h2 id="voor-docenten">Voor docenten</h2>
<ul>
<li><p>Wat is uw geslacht?</p></li>
<li><p>In welke leeftijdscategorie valt u?</p></li>
<li><p>Aanwezigheid van de colleges is raadzaam</p></li>
<li><p>Het college is nuttig</p></li>
<li><p>Als een student een college mist, moet deze veel inhalen</p></li>
<li><p>Ik probeer het vak leuk te maken</p></li>
<li><p>Een leuke les of docent maakt veel uit voor het leereffect</p></li>
<li><p>Soms ga ik te snel en haken studenten af, daar ben ik mij bewust van</p></li>
<li><p>Soms ga ik te snel en haken studenten af, ik probeer dan gas terug te nemen</p></li>
<li><p>Er worden vragen gesteld in mijn lessen</p></li>
<li><p>Ik laat de studenten graag zelf even ploeteren</p></li>
<li><p>Er wordt mij om hulp gevraagd als een student er niet uitkomt.</p></li>
<li><p>Het heeft effect als ik bij een student kom zitten voor hulp</p></li>
<li><p>Als ik klassikaal iets uitleg is het duidelijk</p></li>
<li><p>Studenten staat het vrij om mee te schrijven</p></li>
<li><p>Als ik de studenten aan het werk zet leren ze meer</p></li>
<li><p>Als studenten een oefentoets maken leren ze veel</p></li>
<li><p>Ik geef het liefste in 1 keer een hele bak theorie</p></li>
<li><p>Ik geef het liefst een bak theorie uitgespreid over de week heen</p></li>
</ul>

<div id="refs" class="references">
<div id="ref-andrade2000using">
<p>Andrade, Heidi Goodrich. 2000. “Using Rubrics to Promote Thinking and Learning.” <em>Educational Leadership</em> 57 (5). Citeseer: 13–19.</p>
</div>
<div id="ref-baert2009interventies">
<p>Baert, D, L Beunens, and RJ Wolters. 2009. <em>Interventies in Behandelgroepen</em>. Bohn Stafleu van Loghum.</p>
</div>
<div id="ref-bijkerk2015activerend">
<p>Bijkerk, Lia, and Wilma van der Heide. 2015. <em>Activerend Opleiden: Didactiek Voor Resultaatgericht Beroepsonderwijs</em>. Bohn Stafleu van Loghum.</p>
</div>
<div id="ref-dunlosky2013">
<p>Dunlosky, John, Katherine A. Rawson, Elizabeth J. Marsh, Mitchell J. Nathan, and Daniel T. Willingham. 2013. “What Works, What Doesn’t.” <a href="http://tguilfoyle.cmswiki.wikispaces.net/file/view/What_works,_What_doesn&#39;t.pdf" class="uri">http://tguilfoyle.cmswiki.wikispaces.net/file/view/What_works,_What_doesn't.pdf</a>.</p>
</div>
<div id="ref-hattie2008visible">
<p>Hattie, John. 2008. <em>Visible Learning: A Synthesis of over 800 Meta-Analyses Relating to Achievement</em>. Routledge.</p>
</div>
<div id="ref-kallenberg2014leren">
<p>Kallenberg, Antonius Joseph, Linda van der Grijspaarde, Astrid ter Braak, and Gerard Johannes Adriaan Baars. 2014. <em>Leren (En) Doceren in Het Hoger Onderwijs</em>. Boom Lemma Uitgevers.</p>
</div>
<div id="ref-keursten2006ontwikkeling">
<p>Keursten, P. 2006. “Ontwikkeling van Leren in Organisaties: Van Conditioneren Naar Samen Construeren.” <em>Kessels and Smit, the Learning Company</em>, 1–6.</p>
</div>
<div id="ref-korthagen2002niveaus">
<p>Korthagen, Fred, and Angelo Vasalos. 2002. “Niveaus in Reflectie: Naar Maatwerk in Begeleiding.” <em>VELON Tijdschrift Voor Lerarenopleiders</em> 23 (1): 29–38.</p>
</div>
<div id="ref-lalley2007learning">
<p>Lalley, James P, and Robert H Miller. 2007. “The Learning Pyramid: Does It Point Teachers in the Right Direction?.” <em>Education</em> 128 (1). ERIC: 64–79.</p>
</div>
<div id="ref-luken2008mogelijkheid">
<p>Luken, Tom. 2008. “De (on) Mogelijkheid van Nieuw Leren En Zelfsturing.” <em>Loopbaanontwikkeling Tussen Oud En Nieuw Leren</em>, 127–51.</p>
</div>
<div id="ref-methorstslow">
<p>Methorst, Ron. 2009. “Slow Advice: De Kracht van Heldere Wederzijdse Verwachtingen. Methodiek Om de Koppeling Te Maken Tussen Studenten En Praktijkvragen.” DAH Vilentum, Dronten. <a href="http://edepot.wur.nl/247935" class="uri">http://edepot.wur.nl/247935</a>.</p>
</div>
<div id="ref-methorstkaders">
<p>———. 2012. “Kracht Door Kaders – Succesvol Studenten Begeleiden. Handreiking Voor Praktijkbegeleiders van (Hbo) Studenten.” DAH Vilentum, Dronten.</p>
</div>
<div id="ref-syllabushan">
<p>Projectteam BKE/SKE. 2016. <em>Syllabus Toetsen En Beoordelen: Toetsen Maken Volgens de Toetscyclus</em>.</p>
</div>
<div id="ref-remmerswaal2015zijdeurinterventies">
<p>Remmerswaal, Jan. 2015. “Zijdeurinterventies.” In <em>Begeleiden van Groepen</em>, 395–403. Springer.</p>
</div>
<div id="ref-schneiderVariables">
<p>Schneider, Michael, and Franzis Preckel. 2017. “Variables Associated with Achievement in Higher Education: A Systematic Review of Meta-Analyses” 143 (May): 565–600.</p>
</div>
<div id="ref-speedboot">
<p>Wieringa, Tommy. 2005. <em>Joe Speedboot</em>. De Bezige Bij.</p>
</div>
</div>
<link href="https://edwardtufte.github.io/tufte-css/tufte.css" rel="stylesheet"/>

</html>
